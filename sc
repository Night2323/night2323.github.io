
A következő portfólióelem, amiről készítettem prezentációt, a számviteli politika és annak tartalma.
A számviteli politika célja, hogy a gazdasági szereplőknél a gazdasági adminisztrációs rendszer funkcionáljon. Ennek alapján a vagyongazdálkodás mindenkinek áttekinthető legyen, és megbízható, illetve valós információkat tartalmazzon az adott éves beszámoló.
A számviteli politikát egy új szervezet a megalakulását követő 90 napon belül köteles ezen keresztülvezetni.
A szabályzatok betartására a szakirodalom is komoly, jelentős segítséget ad.
Ezek a szabályzatok szakmai szabályzatok, ahol a Számviteli törvény és a számviteli kormányrendelet erre lehetőséget ad, a szervezet sajátosságait figyelembe véve kell dönteni és rögzíteni kell a gazdasági adminisztráció során felmerülő kérdésekre adott válaszokat.
A számviteli politika elkészítésének célja, hogy a civil szervezet adottságait figyelembe vegye, illetve részletes, a számviteli alapelveknek megfeleljen.
A számviteli politikát és annak részeit semmilyen hatósági szervnek nem kell leadni. A számviteli politikát írásba kell foglalni, és megjelölni, hogy a vállalkozás mit tekint a számviteli elszámolások és értékelések szempontjából:
•	Lényegesnek és nem lényegesnek
•	Jelentősnek és nem jelentősnek.
Illetve meghatározza azt, hogy a törvényben biztosított választási lehetőségek közül melyeket alkalmazza, és ezt milyen feltétel fennállása esetén kell megváltoztatni.
A Számviteli törvény szerint a civil szervezeteknek is el kell készíteni a számviteli politikát, amely tartalmazza:
•	az eszközök és források leltárkészítési és leltározási szabályzatát
•	az eszközök és források értékelési szabályzatát
•	a pénzkezelési szabályzatot
kettős könyvvitel vezetése esetén a számviteli politika részeként el kell készíteni a számlarendet és a számlatükröt is, egyszeres könyvvitel vezetése esetén a bizonylatrendet.
A számviteli politikáról hallottam már a számvitel órákon, és érdekesnek tartottam, viszont nem néztem utána, mert úgy gondoltam, hogy a fontos információkat tudom. Most viszont örülök, hogy utána néztem, mert sok új és fontos információt találtam, amelyekből sokat tanultam.
