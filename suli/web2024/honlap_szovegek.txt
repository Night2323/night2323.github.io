Érdekességek a búzáról


Története
A nemzetség egyedei a legrégibb termesztett növények közé tartoznak. A termesztés első ismert előfordulási helye a civilizáció bölcsőjének tekinthető termékeny félhold területére esik. A régészeti kutatások Egyiptom legrégibb emlékei között említik a búzát. A genetikai kapcsolat a természetes vad alakor (Triticum boeoticum) és a domesztikálódott alakor (Triticum monococcum, egyszemű búza) és a tönke búza (Triticum dicoccum) egyedei között azt mutatja, hogy i. e. 6000-5000-ben Törökország mai területén lévő Diyarbakır város környékéről terjedhetett el. A hagyományosan legnagyobb búzatermelő Kínában az i. e. 2700-ban már termesztették és az ókori világ szinte, minden vidékéről találhatunk említést termeléséről vagy használatáról.

A búza fejlődése
A búzanövény fejlődése az embrió kifejlődésétől a következő megtermékenyülésig tart. A fejlődés a növény genetikai kódja és a környezeti tényezők eredőjeként valósul meg. Ha a változásoknak nincsenek jellemző külső jelei, akkor a fejlődés szakaszairól (stádiumairól), ha külső látható változások is kísérik, fázisairól (fokozatairól) beszélünk. Megkülönböztetjük még a gabonáknál a fejlődés két nagy - vegetatív és generatív - periódusát.

Az egyedfejlődés fázisai
csírázás - kelés (a rügyhüvelyek megjelenése)
kelés - bokrosodás (az első mellékhajtások megjelenése)
bokrosodás - szárbaindulás (az első szárcsomó kitapintható)
szárbaszökés - kalászolás (a kalászok tömeges megjelenése)
kalászolás - virágzás (az első portokok megjelenése)
virágzás - szemek kifejlődése (teljes érés)
a szemek kifejlődése - sárgulása (viaszérés)
sárgulás - teljes érés (a szemek megkeményedése)
Termelési adatok
A legnagyobb búzatermelő országok (2010)
Helyezés	Ország	Termelés (tonna)
1.	Kína	115 181 303
2.	India	80 800 000
3.	USA	60 062 400
Forrás: Wikipédia - A búza [https://hu.wikipedia.org/wiki/Búza]

Ugrás az oldal tetejére